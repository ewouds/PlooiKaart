# REGLEMENT DER PLOOIKAARTEN

_Goedgekeurd bij meerderheid der aanwezige heerschappen_

## Artikel 1: Jaarlijkse toekenning

1.1. Iedere deelnemer verkrijgt, krachtens dit reglement, vijf (5) plooikaarten per kalenderjaar.  
1.2. Het kalenderjaar vangt formeel aan op 1 januari.

## Artikel 2: Beroepsmatige luchtvaarders

2.1. De heer die beroepshalve een luchtvaartuig bestuurt, geniet wegens bewezen stress- en turbulentiegevoeligheid een uitzonderingsstatuut.  
2.2. Onderhavig statuut verleent hem tien (10) plooikaarten bij aanvang van elk kalenderjaar.

## Artikel 3: Voorwaarden tot het werpen der plooikaart

3.1. Een plooikaart wordt geacht rechtsgeldig “gesmeten” zodra een quorum van twee (2) heren is bereikt.  
3.2. Dit quorum wordt gevormd wanneer minstens twee leden een afspraak op de traditionele samenkomstbevestigen.

## Artikel 4: Bijkoop der plooikaarten

4.1. Hij die zijn plooikaarten heeft opgesoupeerd, kan nieuwe verwerven via het mechanisme der bijkoop.  
4.2. Bijkopen geschiedt uitsluitend in pakketten van vijf (5) kaarten.

## Artikel 5: Kostprijs van de bijkoop

5.1. De eerste bijkoop wordt geacht rechtsgeldig voltooid wanneer de koper een rondje verstrekt en zich hoffelijk vergewist van de dorstbehoeften der aanwezige heren.  
5.2. Bij iedere daaropvolgende bijkoop wordt de verschuldigde tegenprestatie verhoogd tot het aanleveren van passende versnaperingen, ter ondersteuning van het genot der drank.

## Artikel 6: Gerechtvaardigde afwezigheid

6.1. Een afwezigheid wordt uitsluitend als gerechtvaardigd erkend indien de heer in kwestie een geldig doktersattest kan voorleggen, waarin expliciet wordt vermeld dat hij de woning niet mag verlaten en derhalve in de onmogelijkheid verkeert zich te verplaatsen.  
6.2. Een attest, verstrekt door een beoefenaar der diergeneeskunde, zal onder geen enkel beding enige geldigheid genieten. 6.3. Indien een heer op de samenkomstniet fysiek aanwezig is om 22:00 uur, wordt hij automatisch en onherroepelijk als “geplooid” beschouwd, behoudens het in Artikel 6.1 vermelde doktersattest.  
6.4. Een niet-gerechtvaardigde afwezigheid leidt onvermijdelijk tot verlies van een plooikaart, conform Artikel 3.3.
